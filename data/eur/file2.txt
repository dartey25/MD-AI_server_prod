1. У сертифікаті не повинно бути стирань або слів, написаних поверх інших. Будь-які зміни повинні бути зроблені шляхом закреслення неправильної інформації та додавання необхідних виправлень. Будь-які такі зміни мають бути завізовані особою, що склала цей сертифікат, і затверджені митними органами країни або території видачі.

2. Між елементами, записаними в сертифікаті, не повинно бути вільного місця, і кожному елементу повинен передувати порядковий номер. Безпосередньо під останнім пунктом повинна бути накреслена горизонтальна лінія. Весь вільний простір повинен бути перекреслений таким чином, щоб зробити неможливим пізніше дописування.

3. Майно має бути описане згідно з торговельною практикою і достатньо детально для того, щоб його можна було ідентифікувати.

Отримання сертифікату з перевезення товарів EUR.1 в Україні відбувається згідно з відповідним Порядком, затвердженим наказом Міністерства фінансів України № 139 від 02 березня 2021 року.

Сертифікат видається митними органами України під час або після здійснення експорту товарів за місцем здійснення їх митного оформлення або за місцем державної реєстрації експортера. Термін дії сертифіката складає 4 місяці.

Сертифікат видається безоплатно у термін - не більше 8 робочих годин після реєстрації заяви на видачу сертифікату у відповідному структурному підрозділі митниці.

Передбачено застосування електронної заяви експортера для видачі сертифіката і видачу електронного сертифіката, а також запровадження на вебпорталі «Єдине вікно для міжнародної торгівлі» сервісу перевірки факту видачі сертифікатів EUR.1 у режимі реального часу.

Для отримання сертифіката експортер або його уповноважений представник повинен подати структурному підрозділу митниці наступні документи:

письмову або електронну заяву, що містить декларацію від експортера (детальну інструкцію щодо заповнення бланку сертифіката можна знайти у розділі II Порядку);
якщо передбачається постачання однієї партії - декларацію постачальника (виробника) товарів, що мають преференційний статус походження (додаток 1 Порядку), та/або декларацію постачальника (виробника) товарів, що не мають преференційного статусу походження (додаток 2);
якщо передбачаються наступні постачання – довгострокову декларацію постачальника (виробника) товарів, що мають преференційний статус походження (додаток 3), та/або довгострокову декларацію постачальника (виробника) товарів, що не мають преференційного статусу походження (додаток 4). У такому разі при наступних постачаннях не буде вимагатися подання декларації.
Перелік підрозділів митниць, які здійснюють видачу сертифікатів та їх адреси розміщено за посиланням.